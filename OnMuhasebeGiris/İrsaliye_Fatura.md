
## İrsaliye Nedir?

Mal ya da hizmet satışı yapıldığında bir yerden bir yere taşınması gerektiği durumlarda oluşturulan belgedir.

### İrsaliyede bulunması gereken detaylar;

-İrsaliye fatura ibaresi

-Maliye Bakanlığı Klişesi veya Noter Tasdiki

-İrsaliye faturasını düzenleyenin adı, ticari ünvanı, iş adresi, bağlı olduğu vergi dairesi ve numarası

-Malın veya hizmetin cinsi, miktarı

-Malın nereye ve kime gönderildiği; müşterinin adı, ticari unvanı, adresi, vergi dairesi ve vergi numarası

-İrsaliye faturasının düzenlenme tarihi ve saati

-İrsaliye faturasını düzenleyenin imzası


## Satış İrsaliyesi Nedir?

İşletmenin, alıcısına sattığı ürünün ya da hizmetin nakliyesinde veya kişi/işletmeye ait yerlere taşınmasında düzenlenen belgeye denir.

Satış irsaliyesinde malın içeriği, birimi ve kime ait olduğu belirtilmektedir. 

Satış irsaliyesi en az 3 nüsha olarak düzenlenmektedir. Seri ve sıra numarasına göre kayıt yapılmaktadır. 

Denetimlerde, seri veya sıra numarası eksik gösterilirse bu muhasebe suçuna girer ve işletmeye para cezası verilir.

Düzenlenen irsaliye geçerlilik süresi 7 gündür, bu  süre içerisinde faturalandırılması gerekmektedir.

## Alış İrsaliyesi Nedir?

Alış irsaliyesi, ticari işletmeler arasında mal ya da hizmet alışverişi yapıldığında kullanılan bir belgedir. 

Bu belge, alıcı işletmenin satıcıdan mal aldığını ve malın taşıma işleminin gerçekleştiğini kanıtlayan bir belgedir. 

Alış irsaliyesi genellikle satın alınan malın cinsini, miktarını, fiyatını, satıcının ve alıcının bilgilerini içerir. 

Vergi mevzuatı gereği, işletmeler alış irsaliyesini muhafaza etmek zorundadır çünkü bu belge, vergi beyannameleri ve muhasebe işlemleri için önemlidir.

## İade İrsaliyesi

### İade İrsaliyesinde belirtilmesi gereken detaylar:

-İade Edilen Malın Detayları: İade edilen malın adı, miktarı, birim fiyatı gibi bilgiler.

-İade Sebebi: Malın neden iade edildiğine dair açıklama veya not.

-İade Tarihi: Malın ne zaman iade edildiği.

-Satıcı ve Alıcı Bilgileri: Malı satan ve iade eden işletmelerin isimleri ve iletişim bilgileri.

-İade İşlemine İlişkin Diğer Detaylar: Ödeme iadesi ve iade nedeniyle yapılan düzeltmeler gibi ek bilgiler.

-Bu belge, iade işlemlerinin muhasebe kayıtlarında ve vergi beyannamelerinde doğru bir şekilde gösterilmesi için önemlidir.

## Satış İade İrsaliyesi Nedir?

Satış iade irsaliyesi, müşterinin satın aldığı malı iade etmesi durumunda kullanılan bir belgedir. 

İade işlemi genellikle yanlışlıkla satın alınmış, hasar görmüş veya beklentileri karşılamayan bir ürünün geri verilmesiyle gerçekleşir.

## Alış İade İrsaliyesi Nedir?

Alış iade irsaliyesi, işletmenin bir tedarikçiden mal alması ancak sonradan bu malın iadesini yapması durumunda kullanılan bir işlem ve belgedir. 
Genellikle, yanlışlıkla alınmış, hasar görmüş veya beklentileri karşılamayan bir malın tedarikçiye iadesi gerektiğinde bu işlem gerçekleşir. 
Alış iade irsaliyesi, tedarikçi ile alıcı arasındaki ticari ilişkilerin düzenli ve şeffaf bir şekilde yönetilmesini sağlar. 
Ayrıca mal iadesi sonucunda oluşan finansal işlemlerin doğru bir şekilde kaydedilmesi ve izlenmesi için önemlidir.

## Fatura Nedir?


Fatura, bir mal veya hizmetin satışı veya alımı için yapılan ticari bir belgedir. 

İki taraf arasındaki işlemi belgelemek, fiyatı göstermek, ödeme koşullarını belirlemek ve vergilendirme amacıyla kullanılmak üzere düzenlenir. 

Fatura, ödemeyi tahsil etmesi için satıcı tarafından alıcıya verilen bir belgedir.

Fatura belgesinde ödemeye konu olan kalemler ve ilgili kalemlerin vergi oranları yer alır. 

Vergi istisnası bulunan bir faturada ise istisna durumu fatura üzerinden bildirilir.

Birden fazla vergi oranı bulunması durumunda faturada belirtilmesi zorunludur.

Fatura, e-fatura veya matbu fatura olarak kesilebilir.

## Satış Faturası Nedir?

İşletmenin, alıcısına sattığı ürünün ya da hizmetin detaylarını (satılan malın cinsi, miktarı, birim satış fiyatı,
fiyatı, toplam bedeli, KDV Oranı, istisnai durumları, iskonto) belirterek ödeyeceği tutarı belgelemek için müşterilerine 
kestiği faturalardır. Her satışın belgelenerek yasallaşması gerekir.

Satış faturasında borç - alacak ilişkisinde cari (ürün ya da hizmet satın alan işletme veya şahıs) borçludur, 
stok alacaklıdır. 

### Satış faturasında detaylar:

Faturanın düzenlenme tarihi, seri ve sıra numarası

Faturayı düzenleyenin adı, varsa ticaret unvanı, iş adresi, bağlı olduğu vergi dairesi ve vergi numarası

Cari (Müşteri) adı, ticaret ünvanı, adresi, varsa vergi dairesi vergi numarası

Vade Tarihi (Ödeme yapılması için verilen süre ya da gereken süre)

Malın veya işin adı, miktarı, fiyatı, birim fiyatı, toplam bedeli, KDV Oranı, istisnai durumları

Satılan malın ya da hizmetin teslim tarihi ve irsaliye numarası

## Alış Faturası Nedir?

Alış faturası, bir işletmenin bir tedarikçiden mal veya hizmet satın aldığında tedarikçiden aldığı resmi belgedir. 

Bu belge; satın alınan mal veya hizmetin detaylarını, miktarını, fiyatını ve toplam tutarını içerir. 

Ayrıca tedarikçinin adı, adresi, vergi kimlik numarası gibi bilgiler de faturada yer alır.

Alış faturası, işletmeler arasındaki ticari işlemlerin kaydedilmesi ve takibi için önemlidir. 

Muhasebe kayıtlarında kullanılarak satın alınan mal veya hizmetin maliyeti doğru bir şekilde hesaplanır ve vergi beyannamelerinin hazırlanmasında kullanılır. 

Ayrıca, alış faturası, satın alınan mal veya hizmetin tedarikçi tarafından faturalandırıldığını ve ödemenin yapılması gerektiğini gösterir.

Alış faturası, işletmelerin vergi yasalarına uygun olarak vergi mükellefleriyle olan 
ilişkilerini düzenlemelerine yardımcı olur ve ticari işlemlerin şeffaf bir şekilde gerçekleşmesini sağlar. 
Bu nedenle, işletmeler alış faturalarını dikkatlice saklamalı ve muhasebe kayıtlarında doğru bir şekilde kullanmalıdır.

## İade Faturası

### **İade faturasında bulunması gereken detaylar:**

İade edilen mal veya hizmetin detayları: İade edilen ürünün adı, miktarı, birim fiyatı ve toplam tutarı gibi bilgiler.

İade sebebi: Müşteri tarafından malın neden iade edildiğine dair açıklama veya not.

İade tarihi: Malın ne zaman iade edildiği.

Satıcı ve alıcı bilgileri: Malı satan işletmenin ve iade eden müşterinin isimleri ve iletişim bilgileri.

İade işlemine ilişkin diğer detaylar: Ödeme iadesi, iade nedeniyle yapılan düzeltmeler gibi ek bilgiler.

## Satıştan İade Faturası 

Satıştan iade faturası, bir işletmenin müşterisine satmış olduğu bir mal veya hizmetin sonradan 
müşteri tarafından iade edilmesi durumunda düzenlediği resmi belgedir. 

Bu belge; iade edilen mal veya hizmetin detaylarını, iade sebebini, iade tarihini ve iade işlemine ilişkin diğer bilgileri içerir.

Satıştan iade faturası, işletmelerin muhasebe kayıtlarında ve vergi beyannamelerinde doğru bir şekilde gösterilmesi için önemlidir. 

Bu belge, satış ve iade işlemlerinin izlenmesi ve ticari ilişkilerin düzenlenmesi açısından gereklidir.

## Alıştan İade Faturası

Alıştan iade faturası; bir işletmenin tedarikçisinden satın almış olduğu bir malın veya hizmetin, sonradan 
tedarikçiye iade edilmesi durumunda düzenlenilen resmi bir belgedir.

Bu belge, mal veya hizmetin tedarikçiden alınırken düzenlenen alış faturasının iade bilgilerini gösterir.

Alıştan iade faturası, işletmelerin muhasebe kayıtlarında ve vergi beyannamelerinde doğru bir şekilde gösterilmesi için önemlidir. 

Bu belge, alış ve iade işlemlerinin izlenmesi ve ticari ilişkilerin düzenlenmesi açısından gereklidir.

## Diğer Fatura Türleri

### Sipariş

Ürün veya hizmetin, belirli bir fiyat karşılığında alıcı tarafından talep edilmesi veya satın alınması anlamına gelir.

Müşterinin, ürünü satın almak için satıcıya resmi olarak verdiği emirdir. 

İşletmeler arasında yapılan ticari işlemlerde, siparişler genellikle belirli bir süre içinde yerine getirilmesi gereken taahhütlerdir.

### Siparişin içerdiği bilgiler:

Sipariş numarası: Siparişin izlenmesi ve yönetilmesi için bir numara.

Müşteri bilgileri: Siparişi veren müşterinin adı, adresi ve iletişim bilgileri.

Ürün veya hizmet detayları: Satın alınan ürün veya hizmetin adı, miktarı, birim fiyatı ve toplam tutarı gibi bilgiler.

Teslimat adresi ve tarihleri: Ürün veya hizmetin teslim edileceği adres ve belirlenmiş teslimat tarihleri.

Ödeme koşulları: Ödeme yöntemi, vade tarihi, indirimler veya ek ücretler gibi ödeme detayları.

### Alınan Sipariş → Satış Siparişi

Müşterinin bir işletmeden mal veya hizmet satın almak istediğini belirten yazılı bir taleptir.

Satış siparişi genellikle belirli bir ürün veya hizmetin miktarını, fiyatını, teslimat tarihini ve diğer önemli detayları içerir.

İşletmeler, satılan ve alınan siparişleri müşterilerinden veya diğer işletmelerden alabilirler.

### Verilen Teklif → Satış Teklifi**

İşletmenin potansiyel müşterilere belirli bir ürün veya hizmetin satışını yapmayı teklif ettiği yazılı bir taleptir. 

Bu teklif genellikle müşterinin ihtiyaçlarına yönelik olarak hazırlanır ve sunulan ürün veya hizmetin özelliklerini, 
fiyatını ve diğer önemli detayları içerir.

### Teklif**

İşletmenin mal veya hizmet satışını veya sunumunu içeren yazılı bir öneridir. 

İşletmeler genellikle potansiyel müşterilere veya iş ortaklarına teklif sunarlar. 

Teklif; ürün veya hizmetin detaylarını, fiyatını, teslimat koşullarını ve diğer önemli bilgileri içerir.

### Teklifin içerdiği bilgiler;

Başlık: Teklifin amacını açıklayan bir başlık veya açıklama.

İletişim Bilgileri: İşletmenin adı, adresi, telefon numarası, e-posta adresi ve diğer iletişim bilgileri.

Teklifin Konusu: Satın alınacak mal veya hizmetin adı ve detayları.

Miktar: Satın alınacak mal veya hizmetin miktarı.

Teslimat Koşulları: Malzemelerin veya hizmetlerin teslimatı için belirlenmiş adres ve tarihler.

Ödeme Koşulları: Ödeme yöntemi, vade tarihi, indirimler veya ek ücretler gibi ödeme detayları.

Teklif Geçerlilik Süresi: Teklifin ne kadar süreyle geçerli olduğunu belirten bir tarih veya zaman dilimi.