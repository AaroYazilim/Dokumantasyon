
# İş Emri Planla

İş emri planlama, üretim sürecinde belirli görevlerin ve aktivitelerin zamanında ve verimli bir şekilde gerçekleştirilmesini sağlamak için kullanılan bir yönetim ve organizasyon sürecidir. 
- Müşteriden gelen talepler ve siparişler alınır, 
- Alınan talepler doğrultusunda üretim için iş emirleri oluşturulur. Bu emirler, hangi ürünlerin, ne zaman ve ne kadar üretileceğini belirler.
- Üretim için gerekli olan ham madde, iş gücü ve makineler gibi kaynaklar belirlenir ve uygun şekilde tahsis edilir.
- İş emirleri için bir zaman planı hazırlanır. Bu plan, üretim sürecinin her aşamasının başlangıç ve bitiş zamanlarını içerir.
- Üretim hattında veya farklı iş merkezlerinde iş yükü dengeli bir şekilde dağıtılır.
- Üretim süreci boyunca iş emirlerinin ilerleyişi sürekli izlenir ve planlanan takvime uygun olup olmadığı kontrol edilir. 
- Üretim sürecinde karşılaşılan aksaklıklar ve gecikmeler değerlendirilir. Gerekli düzeltici önlemler alınarak iş planı güncellenir.
- Kaynakların etkin kullanımı sayesinde üretim verimliliği artırılır.
- İyi planlanmış iş emirleri, ürünlerin müşterilere zamanında teslim edilmesini sağlar.
- Gereksiz harcamaların önüne geçilerek üretim maliyetleri kontrol altında tutulur.
- Üretim sürecinde karşılaşılan değişikliklere ve acil durumlara hızlıca uyum sağlanabilir.

## Plan Göster 

Üretim planı ekranına yönlendirir. Buradan üretim planlamalarını görüntüleyebiliriz.  
Makine yoğunluklarını, işlemlerin yoğunluğunu görüntüleyerek planlanımızı gözden geçirebiliriz.

## Hızlı Düzelt

Bu bölümde, operasyonları, makinelerimizi, tarihleri, vardiyaları, stok kodlarını ve miktarları görüntüleyebiliriz.    
 İş emri numarasına tıklayarak iş emrine hızlıca erişim sağlayabiliriz. Aynı şekilde, reçete numarasına tıklayarak reçeteye, sipariş numarasına tıklayarak siparişe hızlıca ulaşabiliriz.

İşlem yoğunluğuna veya makine arızalarına göre, makine, miktar veya vardiya değişikliği yapmamız gerektiğinde bu alan üzerinden hızlıca değişiklik yapabiliriz.

## Tekrar Planla 

İş emri başlangıç tarihini değiştirebiliriz.
Otomatik planlama seçeneğini seçerek makine işlem oranına göre otomatik planlama yapabiliriz.