## ALINAN SİPARİŞ
Satış pazarlama süreci teklif aşamasından sonra sipariş ile devam edebilir veya direkt sipariş ile başlanılabilmektedir. 
Sol tarafta bulunan panelde **Modüller** sekmesinden **Satış Pazarlama** modülü seçildiğinde açılan bölümlerden **Hareket Oluştur** seçilmektedir. **Satış Pazarlama Hareketleri** sayfasından ‘Alınan Sipariş’ hareketi seçilmektedir. Açılan sayfada şirket-şube, tarih, belge numarası, müşteri, döviz (eğer TL dışı bir birim seçilirse o dövizin TL karşılığı otomatik olarak merkez bankasından gelmektedir ancak kura manuel de müdahale edilebilmektedir), ürünün çıkış yapacağı depo, vade, açıklama ve KDV dahil mi bilgileri seçilmektedir. **Detay** sekmesinden alt tip, proje, plasiyer, cari adres, referans ithalat ihracat, teslim tarihi, geçerlilik tarihi bilgileri girilebilmekte ve **Açıklama** sekmesinden de 11 tane açıklama girilebilmektedir. Gerekli bilgiler doldurulduktan sonra üst bilgiler kaydedilir. Açılan sayfada **Genel** sekmesinde siparişi alınan kartın stok, gelir gider, demirbaş olarak çeşidi belirlenmektedir. Kart çeşidi seçildikten sonra kart adı seçilebilmekte, eğer listede yoksa hızlı ekle veya detaylı ekle ile eklenebilmektedir. Seçilen kartın adeti, brüt fiyatı, iskontosu, açıklaması girilmektedir. Net fiyat ve tutar brüt fiyat, miktar ve iskontoya göre hesaplanarak gelmektedir. Ayrıca dövizli işlem yapılıyorsa hem döviz hem TL olarak tutar hesaplanmaktadır. Liste fiyatı belirlenmişse fiyatlar ve iskonto otomatik olarak fiyat listesinden çekilir ayrıca fiyat verirken son satış fiyatı, son üç ayın ortalama satış fiyatı, bu cari ve genel kapsamında pop up ile bilgi amaçlı gösterilmektedir. Bunlara ek olarak gelir gider kartı için hangi demirbaş, hangi dekont, hangi cari olduğu da belirtilmektedir. Kartlarda KDV muafiyeti belirtmek veya tevkifat kaldırmak için kartın solunda bulunan mercek işaretine tıklanınca açılan sayfadan işlemler yapılabilmektedir. Alınan sipariş sayfasında sol üstte toplam, iskonto sonrası fiyat, KDV’li fiyat ve genel toplam TL ve döviz için görüntülenebilmekte ve toplam dışı fiyatlara manuel müdahale de edilebilmektedir. Kaydettikten sonra **yazıcı** tuşuna tıklanılarak sipariş bilgileri müşteriye seçilen tasarım ile AARO üzerinden mail atılabilmekte veya tasarım indirilebilmektedir. **Genel Bilgiler** bölümünden sipariş ile ilgili bilgiler bulunmakta ve teklif açılıp kapatılabilmekte, cariye ve depoya direkt linkli olarak ulaşılabilmektedir. Üç çizgi butonu ile sipariş kopyalanabilmekte, grid sütunları ayarlanabilmektedir. **Tüm kalemlerde değiştir** seçeneği ile tüm kalemlerin deposu, projesi, sözleşmesi, vergi muafiyeti, referans ithalat ihracatı, plasiyeri, referans teslim tarihleri eklenebilmekte ve değiştirilebilmektedir. **Paylaş** seçeneği ile sipariş şubelerle paylaşılabilmekte, sipariş toplamı **nakit** veya **kredi pos** ile tahsil edilebilmektedir. Siparişin çıkışı **irsaliyeleştir** veya **faturalaştır** ile yapılabilmektedir. Üç çizgi butonundan veya ekranın sol bölümünde bulunan **Kısayollar** sekmesinden **Sevkiyat Detayları**, **Fiyat Kontrol**, **Üretim Durumu**, **Reçeteye Göre Üretim Maliyeti**, **Gerçekleşen Üretim Maliyeti**, **Sipariş İçin Gerekli Stok Durumu** raporlarına ulaşılabilmektedir. 
**Alınan Sipariş** ekranının solunda bulunan **Kayıt Bilgileri** sekmesinden sipariş kaydını oluşturan, değiştiren kişi bilgileri; oluşturulma ve değiştirilme tarihi bilgileri ve onay durumu görüntülenebilmektedir. 
