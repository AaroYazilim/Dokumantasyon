## VERİLEN TEKLİF
Satış pazarlama süreci ilk olarak teklif aşamasından başlamaktadır. Sol tarafta bulunan panelde **Modüller** sekmesinden **Satış Pazarlama** modülü seçildiğinde açılan bölümlerden **Hareket Oluştur** seçilmektedir. **Satış Pazarlama Hareketleri** sayfasından **‘Verilen Teklif’** hareketi seçilmektedir. Açılan sayfada şirket-şube, tarih, belge numarası, müşteri, döviz (eğer TL dışı bir birim seçilirse o dövizin TL karşılığı otomatik olarak merkez bankasından gelmektedir ancak kura manuel de müdahale edilebilmektedir), ürünün çıkış yapacağı depo, vade (cari kartında vade tanımlıysa otomatik tarih hesaplanmaktadır), açıklama ve KDV dahil mi bilgileri seçilmektedir. **Detay** sekmesinden alt tip, proje, plasiyer, cari adres, referans ithalat ihracat, teslim tarihi, geçerlilik tarihi bilgileri girilebilmekte ve **Açıklama** sekmesinden de
11 tane açıklama girilebilmektedir. Gerekli bilgiler doldurulduktan sonra üst bilgiler kaydedilir. Açılan sayfada **Genel** sekmesinde teklifi verilecek kartın stok, gelir gider, demirbaş olarak çeşidi belirlenmektedir. Kart çeşidi seçildikten sonra kart adı seçilebilmekte eğer listede yoksa hızlı ekle veya detaylı ekle ile eklenebilmektedir. Teklif vereceğimiz ürünün adeti, brüt fiyatı, iskontosu, açıklaması girilmektedir. Net fiyat ve tutar brüt fiyat, miktar ve iskontoya göre hesaplanarak gelmektedir. Liste fiyatı belirlenmişse fiyatlar ve iskonto otomatik olarak fiyat listesinden çekilir ayrıca fiyat verirken son satış fiyatı, son üç ayın ortalama satış fiyatı, bu cari ve genel kapsamında pop up ile bilgi amaçlı gösterilmektedir. Bunlara ek olarak gelir gider kartı için hangi demirbaş, hangi dekont, hangi cari olduğu da belirtilmektedir. Kartlarda KDV muafiyeti belirtmek veya tevkifat kaldırmak için kartın solunda bulunan mercek işaretine tıklanınca açılan sayfadan işlemler yapılabilmektedir. Teklif sayfasında sol üstte toplam, iskonto sonrası fiyat, KDV’li fiyat ve genel toplam görüntülenebilmekte ve toplam dışı fiyatlara manuel müdahale de edilebilmektedir. *Kaydet*tikten sonra **yazıcı** tuşuna tıklanılarak teklif müşteriye seçilen tasarım ile AARO üzerinden mail atılabilmekte veya tasarım indirilebilmektedir. **Genel Bilgiler** bölümünde teklifle ilgili bilgiler bulunur ve teklif açılıp kapatılabilir, cariye ve depoya direkt linkli olarak ulaşılabilir. Üç çizgi butonu ile teklif kopyalanabilmekte, siparişleştirilebilmekte, grid sütunları ayarlanabilmektedir. **Tüm kalemlerde değiştir** seçeneği ile tüm kalemlerin deposu, projesi, sözleşmesi, vergi muafiyeti, referans ithalat ihracatı, plasiyeri, referans teslim tarihleri eklenebilmekte ve değiştirilebilmektedir. Belge ve notlar bölümünden yüklenen belgeleri ve kullanıcıların ekledikleri notlar görüntülenmektedir. 
