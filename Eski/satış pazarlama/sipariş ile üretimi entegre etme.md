## SİPARİŞ İLE ÜRETİMİ ENTEGRE ETME
**Alınan Sipariş** ekranının sağ üst bölümünde **Kısayollar** sekmesinden siparişin sevkiyat detayları, fiyat kontrol, üretim durumu, reçeteye göre üretim maliyeti, gerçekleşen üretim maliyetini, sipariş için gerekli stok durumu raporlarına ulaşılmaktadır. Siparişteki kalemlerin iş emri verilmediğinde ürünün stok durumu, iş emri verildikten sonra ise ürünün üretilmesi için gerekli Ham maddelerin stok durumu **sipariş için gerekli stok durumu** raporundan görülebilmektedir. Ekranın alt bölümünde bulunan bölgeden siparişi alınan ürünün iş emri verilebilmektedir. Kartın solunda bulunan mercek butonu ile kalemin bu sipariş için genel bilgilerine ulaşılabilmektedir. Aynı zamanda bu kalem için son satış ve üç aylık ortalama satış fiyatları görüntülenebilmektedir. Ekranın sağında bulunan **Kısayollar** sekmesinden kalemin **Hareketleri**, **Hareketleri (Bu müşteri/satıcı)**, **Hareketleri (Stok)**, **Mevcut Bilgisi**, **Sipariş Hareketleri (Stok)** listelerine ulaşılabilmektedir. 
**Alınan Sipariş** sayfasının altında bulunan bölümden **İş emri ver** butonu ile siparişteki ürünlerin kalem kalem iş emirleri verilerek üretiminin gerçekleşmesi için gerekli ilk adım atılmaktadır.  Açılan **İş Emri** sayfasında İş emri numarası, tarih, teslim bilgileri, açıklama bilgileri doldurulmaktadır. Reçete seçimi yapılmaktadır. Miktar siparişten otomatik olarak gelmektedir. Gelişmiş bölümünden şirket-şube seçimi, renk ve öncelik verilebilmekte ve şarj kilogram belirtilebilmektedir. Sipariş bilgileri otomatik gelmektedir. ***Kaydet*** tuşu ile açılan sayfada şirket-şube, iş emri numarası ve adı, mamul, açıklama, miktar, maliyet (reçete maliyeti, gerçekleşen maliyet ve bunların farkı), tarih, teslim tarihi, reçete, plan durumu bilgileri ve sipariş bilgileri (cari, depo, stok adı, teslim tarihi, miktar, fiyat, tutar) gelmektedir.  Siparişte verilen fiyatın reçete ve gerçekleşen maliyete göre kar oranı da sipariş bilgilerinde görüntülenebilmektedir. 
İş emri sayfasının sağında bulunan **Belge ve Notlar** sekmesinden iş emri ile ilgili belge ve notlar eklenebilmektedir. **Kısayollar** sekmesinde **İş emri diyagramını göster, Üretim Hareketleri, Fiili gerçekleşen Üretim maliyeti, İş emri için gerekli stok durumu** rapor ve listelerine erişilebilmektedir. **Kayıt Bilgileri** sekmesinden sipariş kaydını oluşturan, değiştiren kişi bilgileri; oluşturulma ve değiştirilme tarihi bilgileri ve onay durumu görüntülenebilmektedir. 
İş emri verildikten sonra **Plan göster** butonu ile ürünün plan durumu görüntülenebilmektedir. İş emri sayfasında üretim hareketleri girildikçe sipariş sayfasında üretim oranı, sevk edildikçe de sevkiyat oranı görüntülenebilmektedir. 
Teklifi oluşturduktan sonra üç çizgi butonu ile **siparişleştir** seçeneği seçildiğinde siparişleştir ekranı açılmaktadır bu ekrandan tarih ve belge nuımarası seçilir ve kaydedilir. Kaydedildikten sonra **Alınan Sipariş** sayfası açılmaktadır. Bu sayfada teklifte girilen tüm bilgiler otomatik olarak gelmektedir. Teklifteki kalem otomatik olarak gelir ve aynı zamanda aynı firmaya ait açık teklifleri de **Yeni Stok Kalemi Ekle** butonu ile ekleyerek o firmanın teklifleri tek siparişte birleştirilebilmektedir. 
