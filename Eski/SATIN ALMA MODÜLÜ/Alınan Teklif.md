## ALINAN TEKLİF
Sol tarafta bulunan panelde **Modüller** sekmesinden **Satın Alma** modülü seçildiğinde açılan bölümlerden **Hareket Oluştur** seçilmektedir. **Satın Alma Hareketleri** sayfasından **‘Alınan Teklif’** hareketi seçilmektedir. Açılan sayfada şirket-şube, tarih, belge numarası, satıcı, döviz (eğer TL dışı bir birim seçilirse o dövizin TL karşılığı otomatik olarak merkez bankasından gelmektedir ancak kura manuel de müdahale edilebilmektedir), ürünün giriş yapacağı depo, vade (cari kartında vade tanımlıysa otomatik tarih hesaplanmaktadır), açıklama ve KDV dahil mi bilgileri seçilmektedir. **Detay** sekmesinden alt tip, proje, plasiyer, cari adres, referans ithalat ihracat, teslim tarihi bilgileri girilebilmekte ve **Açıklama** sekmesinden de on bir tane açıklama girilebilmektedir. Gerekli bilgiler doldurulduktan sonra üst bilgiler kaydedilir. 


Açılan sayfada **Genel** sekmesinde teklifi alınan kalemin stok, gelir gider, demirbaş olarak çeşidi belirlenmektedir. Kart çeşidi seçildikten sonra kart adı seçilebilmekte, eğer listede yoksa hızlı ekle veya detaylı ekle ile eklenebilmektedir. Teklif alacağımız ürünün adeti, brüt fiyatı, iskontosu, açıklaması girilmektedir. Net fiyat ve tutar brüt fiyat, miktar ve iskontoya göre hesaplanarak gelmektedir. Ayrıca dövizli işlem yapılıyorsa hem döviz hem TL olarak tutar hesaplanmaktadır. Fiyatlar son alış fiyatı, son üç ayın ortalama alış fiyatı, bu cari ve genel kapsamında pop up ile bilgi amaçlı gösterilmektedir. Bunlara ek olarak gelir gider kartı için hangi demirbaş, hangi dekont, hangi cari olduğu da belirtilmektedir. Kartlarda KDV muafiyeti belirtmek veya tevkifat kaldırmak için kartın solunda bulunan mercek işaretine tıklanınca açılan sayfadan işlemler yapılabilmektedir. Teklif sayfasında sağ üstte toplam, iskonto sonrası fiyat, KDV’li fiyat ve genel toplam TL ve döviz görüntülenebilmekte, toplam dışı fiyatlara manuel müdahale de edilebilmektedir. 


*Kaydet*tikten sonra **yazıcı** tuşuna tıklanılarak teklif müşteriye seçilen tasarım (çıktı tasarımı linki) ile AARO üzerinden mail atılabilmekte veya tasarım indirilebilmektedir. **Genel Bilgiler** bölümünde teklifle ilgili bilgiler bulunmaktadır. Teklif açılıp kapatılabilir, cariye ve depoya direkt linkli olarak ulaşılabilmektedir. Üç çizgi butonu ile teklif kopyalanabilmekte, siparişleştirilebilmekte, grid sütunları ayarlanabilmektedir. **Tüm kalemlerde değiştir** seçeneği ile tüm kalemlerin deposu, projesi, sözleşmesi, vergi muafiyeti, referans ithalat ihracatı, plasiyeri, referans teslim tarihleri eklenebilmekte ve değiştirilebilmektedir. Belge ve notlar bölümünden yüklenen belgeleri ve kullanıcıların ekledikleri notlar görüntülenmektedir. 
