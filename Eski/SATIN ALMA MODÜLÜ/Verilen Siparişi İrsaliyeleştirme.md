## VERİLEN SİPARİŞİ İRSALİYELEŞTİRME
Sol tarafta bulunan panelde **Modüller** sekmesinden **Satın Alma** modülü seçildiğinde açılan bölümlerden **Modül Sayfası** seçilmektedir. Açılan ekranda sol bölümde bulunan Liste başlığı altından **Sipariş Listesi**ne tıklanılarak siparişlere ulaşılabilmektedir. Diğer bir yol olarak sol tarafta bulunan panelde **Modüller** sekmesinden **Satın Alma** modülü seçildiğinde açılan bölümlerden **Listeler** başlığı altında bulunan **Sipariş Listesi**ne ulaşılabilmektedir. Aynı zamanda sipariş hareketlerine de **Listeler** başlığı adı altındaki **Sipariş Hareketleri Listesi (Alış)** listesinden ulaşılabilmektedir. Verilen siparişin sayfasında üç çizgi butonundan **İrsaliyeleştir** seçeneğine tıklanıldığında açılan sayfada tarih ve belge numarası bilgileri doldurulmaktadır. **Alış İrsaliyesi** sayfasında sipariş bilgileri otomatik olarak gelmektedir. Genel sekmesinde şirket-şube, tarih, belge numarası, satıcı, döviz, depo, vade, açıklama ve KDV dahil mi bilgileri otomatik olarak gelmekte ancak manuel olarak da müdahale edilebilmektedir. **Detay** sekmesinden alt tip, proje, plasiyer, cari adres, referans ithalat ihracat, teslim tarihi bilgileri girilebilmektedir. **Açıklama** sekmesinden de on bir tane açıklama girilebilmektedir. **Notlar** sekmesinden notlar bırakılabilmektedir. **Belge** sekmesinden gerekli belgeler yüklenebilmektedir. **Kayıt Bilgileri** sekmesinden kaydını oluşturan, değiştiren kişi bilgileri; oluşturulma ve değiştirilme tarihi bilgileri ve onay durumu görüntülenebilmektedir. Sağ üst bölümde toplam, iskonto sonrası fiyat, KDV’li fiyat ve genel toplam görüntülenebilmekte ve manuel müdahale edilebilmektedir. Sayfanın alt bölümünde siparişteki kalem detayları gelmektedir ve aynı zamanda manuel müdahaleler yapılabilmektedir. **Yeni stok kalemi ekle** butonu ve yanındaki okla açılan bölümler ile yeni stok, gelir gider ve demirbaş kalemleri eklenebilmekte, aynı cariye ait diğer siparişler birleştirilebilmekte ve istenilen oran kadarı irsaliyeleştirilebilmektedir. Aynı zamanda, aynı cariye ait başka bir irsaliyeden kalem eklenebilmektedir. (Böylece parçalı sevkiyat yapılmasına olanak sağlanılmaktadır.) *Kaydet* seçeneği ile irsaliye kaydedilmektedir. Üç çizgi butonu ile yevmiye fişi oluşturulabilir, irsaliyeyi kopyalayarak değişiklikler yapılabilir, siparişleri görülebilmektedir. **Tüm kalemlerde değiştir** seçeneği ile tüm kalemlerin deposu, projesi, sözleşmesi, vergi muafiyeti, referans ithalat ihracatı, plasiyeri, referans teslim tarihleri eklenebilmekte ve değiştirilebilmektedir. 
