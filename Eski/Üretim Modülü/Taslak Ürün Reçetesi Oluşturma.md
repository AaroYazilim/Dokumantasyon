## TASLAK ÜRÜN REÇETESİ OLUŞTURMA

Taslak reçete birim miktardan oluşmaktadır. İş emri ile üretilmesi istenilen miktar girilir ve taslak reçetedeki miktarlara göre oranlamalar ile üretim planı oluşturulur.

Taslak reçete oluşturmak için sağda bulunan panelde **‘Modüller’** sekmesinden modülünden **‘Üretim’** modülü seçilir.  Üretim modülü seçildikten sonra **‘Modül Sayfası’**, **‘Kartlar’**, **‘Listeler’** ve **‘Hareketler’** bölümleri açılmaktadır. Bu bölümlerin içinden **‘Modül Sayfası’** seçilir. Çıkan ekranda **‘Hareket’** başlığından **‘Yeni Taslak Reçete Oluştur’** butonu seçilir. 

Modüller Sekmesi -> Üretim -> Modül Sayfası -> Hareket --> **Yeni Taslak Reçete Oluştur**

Açılan sayfada solda bulunan sekmelerdeki butonları kullanarak sayfada hızlı gezinme yapılabilmektedir. 

**‘Genel’** bölümünde ‘Reçete Adı’, ‘Reçete Kodu’, ‘Açıklama’ girilmektedir. Parametre bölümünden etiket ve kodlar (etiketler ve kodların ne amaçla kullanıldığı *STOK YÖNETİMİ* bölümünde anlatılmıştır.) tanımlandıysa onlar da ‘Genel’ başlığında tanımlanmaktadır. ‘Mamul Bilgileri’ bölümünde daha önce stok kartında tanımladığımız veya ‘Hızlı Ekle’, ‘Detaylı Ekle’ seçenekleriyle ekleyebileceğimiz ham madde, yarı mamul veya mamul seçilmektedir. Miktar bölümü 1 olarak tanımlı gelmektedir. Böylece reçete birim olarak tanımlanmaktadır. 

‘Operasyon Bilgileri’ bölümünde daha önce operasyon ve makine kartında tanımladığımız ‘Operasyon’, ‘Makine’ bilgileri seçilebilmekte veya ‘Detaylı Ekle’ seçeneği ile ekleme yapılabilmektedir. Operasyon başlamadan yapılacak hazırlık süresi, Üretim süresi ve üretimi yapacak işçi sayısı, açıklama ve hesap açıklaması bilgileri girilebilmektedir. İşçilik ve makinenin saatlik maliyeti bilgileri tanımlanmaktadır. ‘Gelişmiş’ bölümünde pakete tanımlıysa Şirket-Şube’ tanımı ve Şarj kg girilmektedir. *Kaydet* seçeneği ile Taslak Reçete Diyagramı açılmaktadır. Bu bölümde, **kenarı sarı olan dikdörtgenler** *ham maddeleri*, **kenarı lacivert ve ucu ok şeklinde olan dikdörtgenler** *işlemleri*, **kenarı mor ve sarı olan altıgenler** *yarı mamulleri*, **kenarı sadece mor olan altıgenler** ise *mamulleri* temsil eder. Reçetede yapmanız gereken değişiklikler bu diyagram üzerinden yapılır. Sağ üst köşedeki yazıcı butonuyla çıktıyı yazdırabilirsiniz. Üç çizgi butonuna tıklayarak ana sayfaya kısayol ekleyebilir, görev oluşturabilir, görev bağlayabilir ve makine, işlem veya işlem-makine eşleştirme listesine erişebilirsiniz. Ayrıca, 'diyagram göster' seçeneğiyle diyagrama ulaşabilirsiniz.

Ham maddeye tıkladığınızda sol üstte **‘Ham madde Düzelt’**, **‘Ham madde Sil’**, **‘Operasyon Ekle (Sonrası)’**, **‘Operasyon Ekle (Öncesi)’** ve **‘Reçete Getir’** butonları çıkmaktadır. **‘Hammadde Düzelt’** butonu ile ham maddenin **ismi**, **miktarı**, **birimi**, **birim fiyatı**, **açıklama** ve **hesap açıklaması** bölümleri değiştirilebilir ve **fiyat listesi fiyatları**, **son üç aya ait alış faturası fiyatları** görüntüleyebilirsiniz. 
Sağ üstte bulunan yazıcı butonu ile çıktı ekleyebilir; üç çizgi butonu ile ana sayfaya kısayol olarak ekleyebilir, görev oluşturabilir ve bağlayabilirsiniz. **‘Ham madde Sil’** butonu ile ham madde silinebilmektedir. **'Operasyon ekle'** butonları ile ham maddenin öncesine ve sonrasına operasyon eklenebilmektedir. Sağ üstte bulunan üç çizgi butonu ile makine, operasyon, operasyon-makine eşleştirme listesine erişilebilmektedir. **‘Reçete Getir’** butonu ile daha önce oluşturulan bir mamul bu reçetede ham madde olarak kullanılacaksa reçetesi bu buton ile getirilebilmektedir.

Operasyona tıkladığınızda **‘Operasyon Düzelt’**, **‘Operasyon Sil’**, **‘Ham madde Ekle’**, **‘Mamul Ekle’** butonları sol üstte bulunmaktadır. **‘Operasyon Düzelt’** butonu ile operasyon, makine, işçi adedi, saatlik işçi maliyeti, saatlik çalışma maliyeti, hazırlık süresi, üretim süresi, açıklama ve hesap açıklama bölümleri değiştirilebilmektedir. Sağ üstte bulunan yazıcı butonu ile çıktı ekleyebilir; üç çizgi butonu ile makine, operasyon, operasyon-makine eşleştirme listesine erişebilirsiniz. **‘Operasyon Sil’** butonu ile operasyon silinebilmektedir. **‘Ham madde Ekle’** butonu ile operasyon öncesine yeni bir ham madde eklenebilmektedir. **‘Mamul Ekle’** butonu ile operasyon sonrasına yeni bir mamul eklenebilmektedir. 

Yarı mamule tıkladığınızda **‘Ham madde-Mamul Düzelt’**, **‘Ham madde-Mamul Sil’**, **‘Önceki Zinciri Sil’**, **‘Operasyon Ekle (Öncesi)’**, **‘Operasyon Ekle (Sonrası)’** butonları sol üstte bulunmaktadır. **‘Ham madde-Mamul Düzelt’** butonu ile bir önceki operasyon ile üretilen mamul bir sonraki operasyona ham madde olmakta (yarı mamul);burada bunlarla ilgili stok ismi, miktarı, birimi, birim fiyatı, hesap açıklaması ve açıklama bölümleri düzenlenmektedir. 
**‘Ham madde-Mamul Sil’** butonu ile yarı mamul olan ürün silinebilmekte. **‘Önceki Zinciri Sil’** butonu ile yarı mamule kadar olan zincir (ham maddeler, operasyonlar) silinmektedir. Operasyon ekle butonları ile ham maddenin öncesine ve sonrasına operasyon eklenebilmektedir. Sağ üstte bulunan yazıcı butonu ile çıktı eklenebilmektedir.

Mamule tıkladığınızda **‘Mamul Düzelt’**, **‘Mamul Sil’**, **‘Operasyon Ekle (Öncesi)’**, **‘Operasyon Ekle (Sonrası)’**, **‘Reçete Miktarı Belirle’** butonları sol üstte bulunmaktadır. **‘Mamul Düzelt’** butonu ile mamul, miktar, birim fiyatı, ham madde oran, operasyon oran, açıklama ve hesap açıklama bölümleri değiştirilebilmektedir. Sağ üstte bulunan yazıcı butonu ile çıktı ekleyebilir; üç çizgi butonu ile ana sayfaya kısayol olarak ekleyebilir, görev oluşturabilir ve bağlayabilirsiniz. Operasyon ekle butonları ile ham maddenin öncesine ve sonrasına operasyon eklenebilmektedir. Sağ üstte bulunan yazıcı butonu ile çıktı eklenebilmektedir. **‘Reçete Miktarı Belirle’** butonu ile mamul miktarı belirlenebilmektedir. 

Taslak reçete diyagramı ekranında sol üstte bulunan **kalem** butonu ile taslak reçete düzenlenebilmektedir. Üç çizgi butonu ile iş emri verilebilmekte; reçete kopyalanabilmekte; reçete, ham maddeler ve operasyonlar hızlı düzeltilebilmektedir. 
