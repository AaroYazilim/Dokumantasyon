
## YETKİ LİSTESİ

Solda bulunan paneldeki **‘Modüller’** sekmesinden **‘Ayarlar’** modülü seçilmektedir. Ayarlar modülü seçildikten sonra ‘Modül Sayfası’, ‘Kartlar’ bölümleri açılmaktadır. Bu bölümlerin içinden **‘Modül Sayfası’** seçilir. Çıkan ekranda **‘Kullanıcılar ve Yetkiler’** başlığından **‘Yetki Listesi’** butonu seçilir. Açılan sayfada **‘Yeni Yetki Ekle’** butonuna tıklandığında **‘Yetki’** sayfası açılmaktadır. Pakete şirket ve şube tanımlıysa önce o seçilmektedir. Daha sonra **kullanıcı** mı **kullanıcı grup** için mi olduğu seçilmektedir. Bu aşamada kullanıcı seçilirse yetkiler sadece kullanıcıya, kullanıcı grup seçilirse gruptaki herkese seçilecek yetkiler tanımlanmaktadır. Yetkinin kim için olduğu seçildikten sonra **kullanıcı** ise hangi kullanıcının olacağı, **kullanıcı grubu** ise hangi kullanıcı grubunun olacağı seçilmektedir. **ProgramID** seçilir ve **okuma, ekleme, silme, düzeltme, indirme** yetkilerinden hangilerinin yapılabilmesi isteniyorsa o kutucuklar işaretlenmektedir. Bu şekilde hangi programlara kime veya kimlere yetki tanınacağı tek tek tanımlanabilmektedir. Yetki Listesi sayfasından filtre bölümünden **şirket-şube** ve **grup** seçilerek grubun hangi programda **okuma, ekleme, silme, düzeltme, indirme** yetkilerinden hangilerini yapabileceği toplu olarak düzenlenebilmektedir. Yetki Listesi sayfasından filtre bölümünden **şirket-şube** ve **kullanıcı** seçilerek kullanıcının hangi programda **okuma, ekleme, silme, düzeltme, indirme** yetkilerinden hangilerini yapabileceği toplu olarak düzenlenebilmektedir.
