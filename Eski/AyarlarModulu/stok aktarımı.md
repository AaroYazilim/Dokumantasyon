
## STOK AKTARIMI

Stoklar tanımlanırken **‘Stok ve Benzeri Kartlar’** başlığının altında bulunan **‘Stok Aktarımları’** butonuna tıklandığında **‘Stok Aktarma İşlemleri’** sayfası açılmaktadır. Bu sayfada ‘Genel’ başlığının altında bulunan **‘Stok Kartı Aktarma’** butonuna tıklanır. Açılan sayfada sağ tarafta bulunan ‘stok kodu, stok adı, vergi oran/kodu, birim gibi zorunlu bilgileri ve iki adet ek birim iki adet çevirim birim, rapor birim kodu, üretim birim kodu, en, boy, kalınlık, yoğunluk, ağırlık, GTIP, muhasebeleşme kodu, muhasebeleşme adı altı adet stokları kategorilendirmek için kullanılabilen kod, beş adet stokları etiketlemek amacıyla kullanılabilen etiket, açıklama, şirket kodu, şube kodu, şablon kodu ve durum gibi zorunlu olmayan bilgileri içeren Excel şablonu indirilerek stok bilgileri bu formatta düzenlenerek sisteme yükleme yapılabilmektedir. Yükleme yapılmadan önce tarih, şirket şube seçilmekte ve **‘Sistemde Var Olan Stok Kayıtlarını Güncelle’** kutucuğuna tıklayarak sistemde var olan stok kayıtları güncellenebilmektedir. 

Detaylar başlığı altında bulunan **‘Fiyat Listesi Aktarma’** butonuna tıklanarak açılan ekranda sağ tarafta bulunan ‘stok kodu, fiyat, döviz kodu gibi zorunlu bilgileri ve stok adı gibi zorunlu olmayan bilgileri’ içeren Excel şablonu indirilerek fiyat listesi bu formatta düzenlenerek sisteme yükleme yapılabilmektedir. Yükleme yapılmadan önce Fiyat listesi seçilerek **‘Seçili Fiyat Listesinde OLMAYAN Stokları Seçili Fiyat Listesine EKLE’**, **‘Seçili Fiyat Listesinde OLAN Stok, Sisteme Yüklenen Excel Şablonunda YOKSA Seçili Fiyat Listesine KALDIR’**, **‘Seçili Fiyat Listesinde OLAN Stokların Fiyat Bilgilerini GÜNCELLE’** kutucuklarına tıklanılarak sistemde var olan fiyat kayıtları güncellenebilmektedir.

**‘Devir ve Hareketler’** başlığı altında bulunan **‘Devir Aktarma’** butonuna tıklanarak açılan ekranda sağ tarafta bulunan ‘stok kodu, depo, miktar, birim fiyat, tutar gibi zorunlu bilgileri ve döviz kodu, döviz tutarı gibi zorunlu olmayan bilgileri’ içeren Excel şablonu indirilerek devir bilgileri bu formatta düzenlenerek sisteme yükleme yapılabilmektedir. Yükleme yapılmadan önce tarih, şirket, şube seçilmekte ve **‘Sistemde Var Olan Stok Devir Kayıtlarını Güncelle’** kutucuğuna tıklayarak sistemde var olan stok devir kayıtları güncellenebilmektedir. 

En sık kullanılan stok aktarma işlemleri bunlardır. Bu işlemler dışında muhasebeleşme kartları, stok barkodları da benzer şekillerde sisteme aktarılabilmektedir. 

**Etiket ve kodlar parametrelerden ayarlanmaktadır.**