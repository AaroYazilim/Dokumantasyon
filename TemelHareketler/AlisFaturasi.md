---
SayfaID: FaturaAlisFaturasi
SayfaTipi: Fatura
---

# Alış Faturası

**Erişim Linki :** [erp.aaro.com.tr/FaturaAlisFaturasi](erp.aaro.com.tr/FaturaAlisFaturasi)

## Ulaşım 

- Sol sekmede Aaro kullanıcı bilgilerinin hemen altındaki arama motorundan 'Alış' şeklinde aratarak ulaşım sağlayabilirsiniz.
- Sol sekmede yer alan modüller kısmından *Musteri/Satici -> Hareket Oluştur -> Alış Faturası* şeklinde ulaşım sağlayabilirsiniz.
- Sol sekmede yer alan modüller kısmından *Satın Alma -> Hareket Oluştur -> Alış Faturası* şeklinde ulaşım sağlayabilirsiniz.

## Tanım

### Alış Faturası:

 Bir işletmenin tedarikçisinden satın aldığı mal veya hizmet için ödeme yapmayı taahhüt ettiği resmi belgedir. Alış faturası, işletmenin satın alma işlemlerini kayıt altına almak için kullanılır ve muhasebe kayıtlarında önemli bir rol oynar. Faturada aşağıdaki bilgiler bulunur:

- Tedarikçinin adı, adresi ve vergi kimlik numarası
- Alıcının bilgileri
- Fatura tarihi ve numarası
- Satın alınan mal veya hizmetin tanımı, miktarı, birim fiyatı, toplam tutarı ve vergiler

 Alış faturası, işletmenin mali durumunu izlemek, vergi ödemelerini hesaplamak ve tedarikçilerle olan ticari ilişkileri düzenlemek için önemlidir. Ayrıca, iade veya değişim işlemlerini yönetmek için de kullanılabilir.

### Ek İşlem Butonu:
Bu işlemi sıkça kullanıyorsanız, anasayfanıza kısayol ekleyerek hızlı erişim sağlayabilirsiniz. Kısayol eklemek, işleminizi daha hızlı ve pratik bir şekilde gerçekleştirmenize yardımcı olur. Ana sayfaya kısayol eklemek için "Ana Sayfaya Kısayol Olarak Ekle" seçeneğini kullanabilirsiniz.
[Ana Sayfaya Kısayol Olarak Ekle](../TemelOzellikler/KisaYollaraEkleme.md)

### Genel 

- **Şirket-Şube:** Bu kartın ait olduğu şirket ve şubeyi belirtir. [Şirket-Şube](../TemelOzellikler/SirketSubeHareket.md)

- **Tarih:** İşlemin yapıldığı tarihi belirtir. **Girilmesi Zorunludur.**

- **Belge No:** Belge numarasını ifade eder. Otomatik olarak sıradaki numara gelir. İstenilirse seri kullanılabilir.

- **Satıcı:** İşlemin yapıldığı cari kartını ifade eder. **Girilmesi Zorunludur.**

- **Döviz:** Bu işlemin çalıştığı döviz cinsini belirtir.

- **Depo:** Bu işlemin kullanıldığı depoyu belirtir.

- **Vade:** Ürün veya hizmetin ödemesinin yapılması gereken süreyi belirtir. 

- **Açıklama:** İşleme ait açıklamayı ve özel notları belirtir.

- **KDV Dahil:** Kalemlerde birim fiyat ve tutarın 'KDV Dahil' olduğunu belirtir.

### Detay

-  **Beklenen Tahsilat ve Ödemeler:** Bir işletmenin, belirli bir zaman dilimi içinde müşterilerinden almayı beklediği ödemelerdir. 
	Bu, genellikle satışlardan kaynaklanan alacakları ve diğer gelir kalemlerini içerir. Beklenen Tahsilatlar ve Ödemeler kullanım detayları için linke tıklayınız. [Beklenen Tahsilatlar ve Ödemeler](../TemelOzellikler/BeklenenTahOd.md)

- **Cari Detay:**

- **Alt Tip:** Alt hareket tipini belirtir.

- **Sözleşme:** Bu hareketin hangi sözleşmeye ait olduğunu gösterir.

- **Proje:** Bu hareketin hangi projeye ait olduğunu belirtir. Kalemlerde değiştirilebilir.

- **Plasiyer:** Bu hareketin hangi plasiyere ait olduğunu belirtir. Kalemlerde değiştirilebilir.

- **Cari Adres:** Carinin adresini belirtir. Kalemlerde değiştirilebilir.

- **Ref. İthalat İhracat:** Bu hareket bir ithalat ya da ihracat ise seçilmelidir. Hangi ithalata veya ihracata ait olduğunu belirtir. Kalemlerde değiştirilebilir.

### Açıklamalar

- **Açıklamalar:** Ek açıklamaları belirtir. [Açıklama](../TemelOzellikler/Aciklama.md)

### Etiketler

- **Etiketler:** Bu kartı gruplamak ve sonrasında gruplu rapor alabilmek için kullanılır. [Etiketler](../TemelOzellikler/Etiketler.md)

## Belgeler

Yapacağımız işlem için elimizde belgeler var ise jpg, png, pdf vb. formatlardaki belgeleri buraya yükleyebiliriz.
Buraya işlem esnasındaki görselleri yükleyebiliriz.

Belge eklemek için tıklayalım ;

- *Daha önce yüklediklerimden seç -> belgeyi seç -> İlişkilendir* şeklinde belge yükleme işlemimizi gerçekleştirebiliriz.
- *Yüklenecek belge veya resimleri seç -> belgeyi ya da belgeleri seç -> Yükle* şeklinde belge yükleme işlemimizi gerçekleştirebiliriz.

Belge kullanım detayları için linke tıklayınız. [Belge](../TemelOzellikler/Belgeler.md)

## Notlar 

İşleme ait özel notlar ekleyebiliriz. Önemli bir detay varsa, bu ayrıntıları burada belirtebiliriz. Notların kullanım detayları için lütfen bağlantıya tıklayınız.[Notlar](../TemelOzellikler/Notlar.md)

## Kayıt Bilgileri

Kartın hangi kullanıcı tarafından ve hangi tarihlerde oluşturulduğu ve değiştirildiği bilgisini içerir.

Kart iş akış süreçlerine dahil edildiğinde hangi kullanıcı tarafından hangi tarihte onaylandığı bilgilerini içerir. 

### Doldurmamız gereken bilgileri doldurduktan sonra *Kaydet* butonuna basarak bir sonraki kalem ekleme aşamamıza geçebiliriz.

- Açılan ekranda kalem(kart) ekleme alanımız açılacaktır. 
- Alış faturamızda kalemimiz stok, gelir gider, demirbaş olabilir. En baştaki kutucuktan seçim yapılabilir, sistem otomatik stok olarak getirir.
- Kart Adı: Stok, demirbaş ya da gelir gider satışını gerçekleştireceğimiz kartı belirtir.
- Miktar: Alış faturasında belirtilmesi istenilen stoğun miktarını belirtir, bu alanın doldurdurulması gerekmektedir.
- Brüt Fiyat: Bir ürün veya hizmetin vergiler ve ek ücretler dahil toplam satış fiyatını belirtir. 
	Buraya tıklayarak yeni fiyat eklenebilir, son 3 ay için alış ve satış ortalama fiyatları görüntülenebilir.
- İskonto: Alış faturamızda kalem için iskonto oranını belirtir. Uyguladığımız iskonto var ise buraya oranı girebiliriz.
- Net Fiyat: Bir ürün veya hizmetin vergiler ve ek ücretler hariç, sadece temel maliyetini ifade eden fiyatı belirtir. 
	Buraya tıklayarak yeni fiyat eklenebilir, son 3 ay için alış ve satış ortalama fiyatlarını gösterir.
- Tutar: Bir mal veya hizmetin toplam mali değerini ifade eden miktarı belirtir. 
- KDV Oran: KDV oranını ifade eder.
- Depo: Bu kalemin kullandığı depoyu belirtir.
- Açıklama: Kaleme ait açıklamayı belirtir.
- Proje: Bu kalemin hangi projeye ait olduğunu belirtir.
- Sözleşme: Bu kalemin hangi sözleşmeye ait olduğunu gösterir.


- Alış faturasında bir kalem belirtilecekse **Kaydet** diyerek bir sonraki aşamaya geçebiliriz.
- Başka kalemlerde mevcut ise yukarıdaki aşamaları tekrar ederek yeni kalemleri ekleyebilirsiniz.

- Sağ üst köşede faturaya ait toplam fiyat kısımları bulunur;
	- Toplam: Alış faturamızın KDV hariç toplam tutarını içerir.
	- İskonto Sonrası: Alış faturamızın fiyatından uygulanan iskonto tutarını ifade eder.
	- Genel Toplam: Alış faturasının tüm kalemlerin tutarının toplamını belirtir.

- Kayıtlı bir kartı silmek için sol altta bulunan sil butonuna tıklayabilirsiniz.

## Kalem Ekleme

- Yeni Stok Kalemi Ekle: Alış faturasına stok kalemi eklemek için kullanılır.
- Yeni Gelirgider Kalemi Ekle: Alış faturasına gelir gider kalemi eklemek için kullanılır.
- Yeni Demirbaş Kalemi Ekle: Alış faturasına demirbaş kalemi eklemek için kullanılır.
- İrsaliyeden Kalem Ekle: Alış faturasına irsaliyeden kalem eklemek için kullanılır.(İlgili irsaliye seçilerek daha sonrasında kalem ya da kalemler seçilerek ekleme yapılır.)
- Siparişten Kalem Ekle: Alış faturasına siparişten kalem eklemek için kullanılır. (İlgili sipariş seçilerek daha sonrasında kalem ya da kalemler seçilerek ekleme yapılır.)

## Kaydetme ve Silme

- Doldurulması gereken alanlar girildikten sonra sağ alt köşede bulunan **Kaydet** butonuna tıklayarak Müşteri/Satıcı kartı açma işleminizi tamamlayabilirsiniz.
- Kayıtlı bir kartı silmek için sol altta bulunan sil butonuna tıklayabilirsiniz.

## Yazdır

- Sayfanın sağ üstünde bulunan yazıcı sembolüyle sayfaya tanımlanan özel çıktı formatları ile farklı çıktılar alınabilir. 
- Kartta bulunan bilgilerin kullanıcının isteğine bağlı olarak özel tasarım ile yazdırılmasını sağlar.
- Birden çok çıktı tasarım yapılabilir ve değiştirilebilir.
- Kullanıcıya özel teklif formu gibi farklı tasarımlar yapılabilir.
- Çıktı tasarımlarının her birine  ayrı ayrı yetkiler verilerek sadece istenilen kullanıcının belirli çıktılara ulaşması sağlanabilir.
- Çıktılar program üzerinden e-mail olarak gönderilebilir. 

## Düzenleme 

Alış faturamızda ekleme yapmak ya da herhangi bir düzeltme yapmak için kalem işaretini seçerek açılan ekranda düzenleme yapabiliriz.

## Ek İşlemler

 Sayfanın sağ üstünde bulunan alt alta üç çizgi şeklinde olan düğme ile ek işlemlere ulaşılır.
- Yevmiye Fiş: Yevmiye fişi, işletmelerde gerçekleşen her türlü mali işlemin tarih, miktar ve açıklama bilgileri ile birlikte kaydedildiği muhasebe belgesidir.
- Kopyala: Alış faturasını kopyalamak için kullanılır.
- Tüm Kalemlerde Değiştir: Buradan depo, proje, sözleşme, vergi muafiyeti, vergileri yenile, iskonto oranı, ref. ithalat ihracat, plasiyer, Ref. teslim tarihi bilgilerini tüm kalemlerde değiştirebiliriz.
- Döviz Türü Değiştir: Döviz türü değişikliği yapabiliriz.
- Depo Terminaline Aktar: Stokları depo terminaline aktarmak için kullanılır.
- Görev Oluştur: Alış faturası için görev oluşturup, kişi atayabiliriz. Açıklama, tarih bitiş, hatırlatma süresi, yönetici, kullanıcı, tamamlanma tipi, tekrar şekli bilgilerini ekleyerek görev tanımlama işlemimizi gerçekleştirebiliriz.
- Görev Bağla: Açılan listedeki görevlerden bağlayacağımız, birleştireceğimiz görevi seçelim, **Kaydet** diyerek görevi bağlayabiliriz.
- Nakit Ödeme: Cariye kasadan yapılan ödemeler için kullanılır.
- Banka Ödeme: Cariye bankadan yapılan ödemeler için kullanılır.
- Grid Sütunları Ayarla: Burada kartın detaylarının görünümünde değişiklikler yapabilirsiniz.
