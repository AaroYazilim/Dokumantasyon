
# İhracat Faturası

**Erişim Linki :** [erp.aaro.com.tr/FaturaSatisFaturasi](erp.aaro.com.tr/FaturaSatisFaturasi)

### Ulaşım

- Sol sekmede Aaro kullanıcı bilgilerinin hemen altında yer alan arama motorundan "fatura" aratarak ulaşım sağlayabilirsiniz.
- Sol menüden Musteri/Satici -> Hareket Oluştur -> Satış Faturası şeklinde ulaşım sağlayabilirsiniz. 
- Sol menüden Musteri/Satici -> Müşteri/Satıcı Hareketleri Listesi -> Yeni Hareket Ekle -> Satış Faturası şeklinde ulaşım sağlayabilirsiniz. 

### Tanım

İhracat faturası, bir mal veya hizmetin yurt dışına satışı sırasında düzenlenen, alıcıya gönderilen ticari bir belgedir. 
Faturada, satılan ürünlerin veya hizmetlerin ayrıntıları, miktarı, birim fiyatı, toplam tutarı ve ödeme koşulları yer alır. 
Ayrıca, gönderici ve alıcının bilgileri, fatura tarihi, teslimat ve nakliye detayları da belirtilir. 
İhracat faturası, gümrük işlemlerinde ve vergi beyannamelerinde kullanılır, uluslararası ticarette önemli bir belgedir.
İthalat - İhracat e-faturalarında ödeme şekli / tipi seçmek zorunludur. 

## Aaro'da İhracat Faturası Nasıl Kesilir ? 

İhracat faturası kesmek için, öncelikle alıcı ve satıcı bilgileri eksiksiz yazılır.
Satılan ürünlerin adı, miktarı, birim fiyatı ve toplam tutarı belirtilir. Teslimat ve ödeme koşulları, nakliye bilgileri ve vade süresi eklenir. 
Faturanın tarihi ve numarası yazılır. Ürünün menşei ve varsa gümrük tarife numarası da belirtilir. 
Fatura, ihracat işlemleri için gerekli belgelerle birlikte sunulur. 
İhracat faturalarında, yurtdışı satışlarında vergi yoktur, muafiyet vardır.
Muafiyet ihracat faturalarında mutlaka eklenmelidir.

### Satış Faturası

## Genel

**Şirket-Şube:** İşlem yapacağımız şirket ya da şubeyi seçelim. Şirket-Şube detaylarına linkten erişim sağlayabilirisiniz. [Şirket-Şube](../TemelOzellikler/SirketSube.md)

**Tarih:** İşlemin yapıldığı tarihi girelim. 

**Belge No:** Sistemin otomatik vereceği atayacağı numarayı kullanabilir ya da belge bumarası girebiliriz.

**Müşteri:** İhracat faturamızı keseceğimiz firmayı seçelim. Kayıtlı değilse Detaylı ekle, Hızlı ekle seçenekleriyle kolayca cari ekleyebilirsiniz.

**Döviz:** Bu banka hesabının çalıştığı döviz cinsini belirtir.Türk lirası haricinde başka bir döviz seçildiğinde sadece o döviz cinsinden hareket işlenmesine izin verir. 
Banka hesabının bakiyesi seçilen döviz cinsinden takip edilir.

**Depo:** İhracat faturasını kestiğimiz ürünün hangi depodan temin edileceğini belirtir. 

**Vade:** Vade, faturanın ödemenin yapılması gereken son tarihini belirtir. 

**Etiket:** İhracat faturasına ait açıklamalar girebiliriz. Açıklama kullanım detayları için linke tıklayınız. [Açıklama](../TemelOzellikler/Aciklama.md)

**KDV Dahil:** İşlemde KDV Dahil mi seçeneğini belirtir. KDV Dahil seçeneği detaylarına linkten erişim sağlayabilirisiniz. [KDV Dahil](../TemelOzellikler/KDVdahil.md)

## Detay

**Beklenen Tahsilatlar ve Ödemeler:** [Beklenen Tahsilatlar ve Ödemeler](../TemelOzellikler/BeklenenTahOd.md)

**Cari Detay:** 

**Alt Tip:** Alt hareket tipini belirtir. [Alt Tip](../TemelOzellikler/AltTip.md)

**Sözleşme:** İhracat faturamız hangi sözleşmeye ait olduğunu seçelim. [Sözleşme](../TemelOzellikler/Sozlesme.md)

**Proje:** İhracat faturamız hangi proje ait olduğunu seçelim. Kalemlerde değiştirilebilir. [Proje](../TemelOzellikler/Proje.md)

**Plasiyer:** İhracat faturamız hangi plasiyere ait olduğunu seçelim. Kalemlerde değiştirilebilir. [Plasiyer](../TemelOzellikler/Plasiyer.md)

**Cari Adres:** Hangi adrese gideceğini belirtir. Farklı adrese gönderilecekse seçilmelidir. Kalemlerde değiştirilebilir.

**Ref.İthalat İhracat:** Faturanın tipini seçeceğimiz alanı belirtir. İthalat faturalarında ithalat, ihracat faturalarında ise ihracat seçmemiz gerekmektedir.

## Açıklamalar 

**Açıklama:** İhracat faturasına ait açıklamalar girebiliriz. Açıklama kullanım detayları için linke tıklayınız. [Açıklama](../TemelOzellikler/Aciklama.md)

## Etiketler

**Etiketler:** Bu işlemi gruplamak ve ileride gruplu rapor alabilmek için kullanılan hiyerarşik olmayan tanımlardır. Etiket kullanım detayları için linke tıklayınız. [Etiket](../TemelOzellikler/Etiket.md)


Gerekli bilgilerimizi doldurduktan sonra kaydet seçeneğine basalım.

Kalem stok ekleme ekranı çıkacak karşımıza;

İhracat yapacağımız ürünü seçelim, miktarını girelim;

Kalemimizin hemen yanında büyüteç işaretine tıklayalım,

Muafiyet eklememiz gerekmektedir, **Vergiler** kısmında KDV oranının altında **Muafiyet Ekle** linki yer almaktadır tıkladığımızda KDV Muafiyet seçeneği açılacaktır. 301 Mal İhracat muafiyetini seçelim.

Kaydedilim, e-Fatura Gönder kısmına tıklayarak önizlememizden kontrol edelim;
	Senaryo kısmında İhracat, Fatura Tipinde İstisna seçili olmalıdır kontrollerimizi sağlayalım.
Ödeme şeklini seçmemiz gerekmektedir. İhracat e-faturalarında ödeme şekli seçmek zorunludur.

### Ödeme Şekli Seçme

e-Fatura Gönder'e tıklayalım, 
- Ödeme Şekli / Şartları -> ödeme şeklini seçelim.

Dikkat etmemiz gereken detaylardan biride ihracat yapacağımız ürünün GTIP kodunun olmasıdır.

**Stoğumuzda GTIP kodu tanımlı değilse;**

### GTIP Kodu Tanımlama 

- Müşteri/Satıcı -> Modül Sayfası -> Cari Hareketler -> İhracat faturamızı seçelim.
- Sol üst köşede turuncu renkli kaleme tıklayalım.
- Kalemimizin yanındaki üç noktayı tıklayalım -> Kart Aç seçelim.
- Stok kartımıza buradan kolayca erişi sağlayabiliriz. Gelişmiş kısmında GTIP yer almaktadır, 
- GTIP (Gümrük Tarife İstatistik Pozisyonu) numaramızı buraya girelim.
- Kaydet diyerek GTIP kodumuzu tanımlamış bulunmaktayız.

### Fatura Önizleme ve Gönderme

Fatura ekranımızdan da kaydedelim, 
- e-Fatura Gönder diyelim, 
- e-Faturamızın Önizlemesini yapalım,
- Önizleme sayfamızda Senaryo kısmında IHRACAT, Fatura Tipi kısmında ISTISNA yazmalıdır, bilgilerimizi kontrol edelim.
- Herhangi bir yanlışlık yoksa faturamınızı oluşturabiliriz. E-Fatura Gönder diyerek fatura oluşturma işlemimizi tamamlayalım.